Quando si parla di progettazione si parla di un problema di dimensionamento dei componenti quali un trasformatore o qualsiasi componente elettrico.
Nel caso della linea elettrica il problema principale che la interessa è termico, sia in normale funzionamento che in caso di guasto, la temperatura di esercizio non deve superare determinati valori.

Queste temperature limite sono solitamente raggiunte con elevate correnti, dette di sovraccarico o di corto circuito, le prime sono caratteristiche di un impianto sano, le ultime sono tipiche di un impianto guasto, soggetto appunto a corto circuito.

Se si vuole proteggere l'impianto da sovra temperature è necessario calcolare queste correnti di cortocircuito e prevedere sistemi di protezione in grado di interromperle.
Nel caso delle macchine elettriche possono essere presenti anche problemi di sforzi elettrodinamici sugli avvolgimenti, possono causare rottura dei componenti o addirittura esplosioni, prima ancora dei danni termici che possono invece causare incendi.

Un sovraccarico si verifica quando sono collegati troppi carichi all'impianto progettato, viceversa in caso di guasto questo deve essere previsto e vanno calcolate le correnti di corto circuito, si ha così una visione dell'impianto durante il guasto e prevedere l'intervento degli interruttori atti ad eliminare il guasto.

I modelli di corto circuito sono spesso modelli dinamici, si parla infatti di corrente di corto circuito *presunta*, è un problema al transitorio. Alcune caratteristiche dei componenti di protezione invece sono fornite in condizioni di regime, ad esempio il potere di apertura dell'interruttore, questo è legato al valore efficace dell'energia, è necessario stimare la componente simmetrica. Il potere di chiusura invece è riferito al valore di picco della corrente, il problema principale sono in questo caso gli sforzi elettrodinamici, per questo il valore di picco.

La risoluzione di un'equazione differenziale per il calcolo di un circuito, porta ad una formulazione pari alla somma di due componenti, una simmetrica a regime ed una transitoria.

# Definizione
È definito come il contatto fra due punti a potenziale differente mediante un circuito a bassa impedenza. Normalmente il corto circuito avviene per il cedimento di un isolante, a causa di una perforazione o di invecchiamento, nel caso di avvolgimenti di un motore o di conduttori differenti presenti nello stesso condotto.

Il guasto può essere
- Simmetrico: corto circuito trifase, le tre fasi entrano in contatto fra loro, eventualmente anche con il terreno o il neutro.
  Può essere *franco* ovvero senza impedenza o tramite una bassa impedenza che può riguardare il contatto
- Dissimetrico: se il guasto rompe la simmetria del sistema, può essere *monofase* tra una fase e la terra o *bifase*, anche questo può essere franco o tramite impedenza e può riguardare o meno il terreno, nel caso di bifase si chiamano corto circuito a terra o corto circuito isolato.

Si utilizzeranno i [[circuiti di sequenza]] per studiare i guasti dissimmetrici, quelli simmetrici saranno sempre meno probabili all'aumentare del numero di fasi.
