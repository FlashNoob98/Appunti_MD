Il sistema elettrico, viene spesso descritto con la vecchia nomenclatura ENEL, prima che ci fosse il decreto sulla privatizzazione dell'energia, in particolare questa terminologia è utilizzata per le *sottostazioni elettriche*, dalla terminologia inglese in cui sono chiamate *substations*. Ancora oggi il termine substation si riferisce alla trasformazione AT/AT solitamente in seguito alle centrali di produzione, a cui sono collegate le **cabine primarie**.

Da queste parte la distribuzione in media tensione, il livello di tensione standardizzato è 20kV, con cui si possono utilizzare i grossi utilizzatori industriali o i carichi in bassa tensione quindi 230/400V, si trovano qui le cabine secondarie MT/BT adibite a quest'ultima trasformazione di tensione. Si parla anche di distribuzione in BT.

La prima parte del corso sarà focalizzata sulla cabina primaria mentre l'ultima parte sulla secondaria e sull'utilizzazione in BT.

Quando si parla di **distribuzione** ci si riferisce ancora alla compagnia di distribuzione DSO (Distribution System Operator), nella stragrande maggioranza dei casi l'ente è "e-distribuzione" anche se sono previste scadenze delle concessioni nei futuri anni.

Gli impianti di utilizzazione partono invece dalle cabine secondarie, ad esempio una cabina utente, di proprietà dell'utilizzatore elettrico, oppure di una cabina "pubblica", di proprietà dell'ente distributore che alimenta i carichi civili. Quando si studia la cabina secondaria si deve analizzare sia l'impianto a valle, utilizzatore, sia l'impianto di distribuzione a monte, vanno gestiti i problemi di protezione sia dell'impianto che delle linee a monte, garantire il funzionamento dell'intera rete anche in caso di guasto.

Nello studio della cabina principale verrà analizzato anche lo stato del neutro dell'impianto, sarà solitamente connesso a terra negli impianti BT e isolato o connesso con impedenza nel caso di impianti in MT.