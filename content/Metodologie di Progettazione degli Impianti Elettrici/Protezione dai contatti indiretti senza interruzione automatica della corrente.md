Si parla in particolare degli apparecchi di classe II, ovvero introdotti come sistemi la cui massa non deve essere gestita come le masse per le quali sono previste interruzioni dell'alimentazione.
Non si parla in realtà di massa in quanto non hanno una parte metallica o conduttrice che entra a far parte dell'impianto e che potrebbe andare in tensione.

Se un conduttore ad esempio è inserito in una canalina, questa può essere metallica e in tal caso va messa a terra ed è protetta mediante l'interruzione automatica della corrente.

Viceversa se si potenzia l'isolamento principale con uno supplementare, si configura un **apparecchio con doppio isolamento** ovvero *principale* e *supplementare*. Il problema dell'isolamento è legato alla distanza tra la parte in tensione e quella non in tensione, per questo motivo si può raggiungere una distanza maggiore di isolamento non solo con il doppio isolamento ma anche con un **isolamento rafforzato**, ovvero un sistema dotato di un unico isolamento, ma rafforzato.

Entrambi i sistemi garantiscono la sicurezza prevista dalle norme.
La probabilità che si guastino entrambi gli isolamenti è data dal prodotto delle due probabilità di guasto. Nel caso dell'isolamento rafforzato invece è presente un unico isolamento ma che abbia comunque una probabilità di guasto più piccola, a causa delle maggiori dimensioni.

In realtà, nel caso del doppio isolamento, le probabilità di guasto dei singoli isolamenti non sono realmente indipendenti.
Nel caso dei sistemi IT ad esempio sono previste sovratensioni in caso di guasto e quindi gli isolamenti vengono sottoposti, in caso di guasto, a tensioni superiori e quindi la vita utile dell'isolamento dipende dalla storia dei guasti.

La norma sconsiglia di collegare a terra la massa di involucro degli apparecchi di classe II, solitamente tutti gli apparecchi di manovra, che prevedono lo stretto contatto con la persona e propensi alla tetanizzazione, devono essere di classe II.


# Isolamento dell'impianto
Un ulteriore modo per garantire la protezione dai contatti indiretti è quello di evitare la richiusura della corrente attraverso la persona.
Si può utilizzare un trasformatore di isolamento per alimentare l'impianto, in tal caso se anche la persona toccasse un punto in tensione, non si potrebbe richiudere alcuna corrente di guasto.

Si potrebbe ipotizzare dunque di avere più apparecchi connessi allo stesso impianto isolato, in caso di contatto con più masse metalliche, e in caso di doppio guasto, si potrebbe comunque avere una tensione di contatto e una richiusura della corrente di guasto attraverso le diverse masse (doppio guasto fase e neutro).
Per questo motivo è necessario collegare tutte le masse allo stesso conduttore di protezione, in caso di doppio guasto si può avere la protezione mediante fusibili, sono guasti poco probabili, è solo un problema di convenienza economica.
Anche in questo caso, come per i [[Sistema IT|sistemi IT]] si possono utilizzare degli apparecchi che segnalino la perdita di isolamento e quindi il primo guasto.

In alternativa si può pensare di isolare l'intero ambiente, come avviene ad esempio in alcuni laboratori.

